Kmom06
===============================

**Hur känns det att tänka i termer av designelement och designprinciper?**

Det känns väldigt bra att få element och principer som ger en viss struktur till designen. Det hjälper mig, som inte är speciellt duktig på design, att utveckla ett öga för att analysera våra egna och andras webbsidor. Det är intressant att lära sig "varför" i en design och inte bara "hur" man kan göra något som ser ut bra.

**Har du en klar uppfattning om hur designelement och designprinciper samverkar för att skapa en design?**

Jag känner att jag har fått en bra grund av designelement och designprinciper. Jag förstår tanken bakom dem och hur olika element och principer kan kombineras för att skapa en design. Men det tar tid och erfarenhet att lära sig att implementera dem på ett effektivt och visuellt attraktivt sätt.

**Har du en uppfattning om “the final touch” och vad det kan vara i sammanhanget webbdesign?**

Det handlar om detaljerna som gör en design klar och komplett. Det kan vara ändra små saker som inte passar i designen som vi vill nå. Att justera placering av en bild som skapar symmetrin som vi söker, eller ändra fonten som bryter harmonin av hela sidan. Små detaljer som en erfaren designer kan peka på och fixa.

**Har du under kursen skapat dig en känsla för begreppen god design, vad det innebär och vad som är subjektiv och objektivt inom området?**

Jag har fått en bild av vad god design innebär. Jag har inte riktigt kunnat se mig själv inom webbdesign tidigare eftersom jag är mer intresserad av kod och programmering, men kursen har väckt ett intresse som inte fanns där förut. Under kursen har jag spenderat mer tid på webbsidor som specialiserar sig på webbdesign än vad jag hade förväntat mig. Det är otroligt intressant att kunna analysera webbdesign med ett mer kritiskt öga nu. Att förstå att det inte bara handlar om att göra en sida snygg utan att det ligger mycket mer bakom en design. Det finns väldigt duktiga designers där ute och det är spännande att lära sig lite från dem.  
